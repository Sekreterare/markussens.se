---
layout: default
title: Presentation
description: Page description
permalink: /presentation/
---

<section class="content--regular">
  <h2 class="title--section">Presentation</h2>
  <p class="align--center">Stiftelsen Markussens studiefond delar ut stipendier till "<em>behövande</em>, <em>skötsamma</em> och <em>särskilt begåvade</em>" studerande som är födda i Kronobergs län, det vill säga i någon av kommunerna Alvesta, Lessebo, Ljungby, Markaryd, Tingsryd, Uppvidinge, Växjö eller Älmhult.</p>

  <span class="sub--section-icon" data-icon="a"></span>
  <h3>Riktlinjer för stipendieutdelningen</h3>

  <p>Stipendierna är avsedda för omkostnader i samband med studierna.</p>

  <p>Stipendier utgår för pågående studier vid universitet och högskolor (grund- och avancerad utbildning), yrkeshögskoleutbildningar eller motsvarande utbildningar.</p>

  <p>Stipendium kan erhållas <em>en gång</em> under studietiden Efter prövning kan dock stipendium erhållas en andra gång för studier utomlands. Planerade studier utomlands måste dokumenteras med intyg etc.</p>

  <span class="sub--section-icon" data-icon="b"></span>
  <h3>Stipendier för grundutbildning</h3>

  <p>Studieresultat från <em>minst</em> två terminers studier på den aktuella utbildningen måste kunna redovisas. Undantag kan göras för 1-åriga utbildningar utomlands. Studierna måste bedrivas på heltid och i normal studietakt, dvs. 30 ECTS-poäng per termin eller 100 Yh-poäng. Om studierna har ett annat upplägg, t.ex. utlandsstudier, måste detta anges. Uppnådda studieresultat måste dokumenteras med studieintyg. <em>Det är viktigt att den senaste terminens alla poäng är med.</em></p>

  <span class="sub--section-icon" data-icon="c"></span>
  <h3>Forskarstipendier</h3>

  <p>Markussens studiefond delar också ut ett antal forskarstipendier. Stipendiet är avsett att underlätta slutfasen i doktorandstudierna. Forskarstipendium kan man få även om man tidigare har fått stipendium för studier på grundnivå.</p>

  <p>Vid urvalet av stipendiater tittar styrelsen på uppnådda studieresultat med hänsyn till den tid som studierna har bedrivits. I möjligaste mån tas hänsyn till ämnesområde, lärartjänstgöring, barnledighet etc. Dessutom tittar man på omfattningen av publicerade vetenskapliga artiklar, aktivt deltagande i internationella konferenser och andra förhållande som visar på ett stort engagemang i studierna.</p>

  <p>Stipendiet överlämnas vid en högtidlig ceremoni, där stipendiaterna personligen närvarar och ger en populärvetenskaplig föreläsning om sin forskning. Den som tilldelas ett forskarstipendium förväntas personligen ta emot stipendiet.</p>

  <p>2015 delas forskarstipendierna ut lördagen den 28 mars på Teleborgs Slott, Växjö.</p>

  <span class="sub--section-icon" data-icon="e"></span>
  <h3>Utbetalning av stipendierna</h3>

  <p>Utbetalning sker via det bankkonto som angivits i stipendieansökan. Normalt sker utbetalningen under april månad. Stipendiernas storlek varierar från år till år beroende på antal stipendier och avkastningen på studiefondens tillgångar. 2014 delade fonden ut 128 stipendier á 4 500 kr och fem forskarstipendier på vardera 50 000 kr.</p>

  <span class="sub--section-icon" data-icon="d"></span>
  <h3>Ansökningstid</h3>

  <p>Ansökningsomgången börjar den 28 november. Ansökan ska vara inkommen till studiefonden senast den 20 februari. Ansökan om forskarstipendium ska vara studiefonden tillhanda senast den 31 januari. Den sökande ansvarar för att ansökan är komplett. För sent inkommen eller ofullständig ansökan beaktas inte.</p>

</section>
